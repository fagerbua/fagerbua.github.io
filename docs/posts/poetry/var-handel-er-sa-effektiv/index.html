<!DOCTYPE html>
<html>
<head>
	<meta charset="utf-8" />
	<meta http-equiv="X-UA-Compatible" content="IE=edge"><title>Vår handel er så effektiv - handsomehome.net</title><meta name="viewport" content="width=device-width, initial-scale=1">
	<meta property="og:url" content="https://handsomehome.net/posts/poetry/var-handel-er-sa-effektiv/">
  <meta property="og:site_name" content="handsomehome.net">
  <meta property="og:title" content="Vår handel er så effektiv">
  <meta property="og:description" content="Martin Luther møter Komplett.no">
  <meta property="og:locale" content="no">
  <meta property="og:type" content="article">
    <meta property="article:section" content="posts">
    <meta property="article:published_time" content="2023-02-22T09:42:35+01:00">
    <meta property="article:modified_time" content="2023-02-22T09:42:35+01:00">

  <meta name="twitter:card" content="summary">
  <meta name="twitter:title" content="Vår handel er så effektiv">
  <meta name="twitter:description" content="Martin Luther møter Komplett.no">
<link href="https://fonts.googleapis.com/css?family=Ubuntu:300,400,300italic,400italic|Raleway:200,300" rel="stylesheet">

	<link rel="stylesheet" type="text/css" media="screen" href="https://handsomehome.net/css/normalize.css" />
	<link rel="stylesheet" type="text/css" media="screen" href="https://handsomehome.net/css/main.css" />
	<link rel="stylesheet" type="text/css" href="https://handsomehome.net/custom.css" />
	

	
	<script src="https://handsomehome.net/js/main.js"></script>
</head>

<body>
	<div class="container wrapper post">
		<div class="header">
	<base href="https://handsomehome.net/">
	<h1 class="site-title"><a href="https://handsomehome.net/">handsomehome.net</a></h1>
	<div class="site-description"><h2>Jarle Fagerheims hjørne av verdsveven</h2><nav class="nav social">
			<ul class="flat"></ul>
		</nav>
	</div>

	<nav class="nav">
		<ul class="flat">
			<li>
				<a href="">Heim</a>
			</li>
			
			<li>
				<a href="/posts/poetry">Dikt</a>
			</li>
			
			<li>
				<a href="/posts/music">Musikk</a>
			</li>
			
			<li>
				<a href="/posts/bike_history">Sykkelhistorie</a>
			</li>
			
			<li>
				<a href="/posts/politics">Politikk</a>
			</li>
			
			<li>
				<a href="/posts/misc">Ymse</a>
			</li>
			
			<li>
				<a href="/pages/contact">Kontakt</a>
			</li>
			
		</ul>
	</nav>
</div>


		<div class="post-header">
			<h1 class="title">Vår handel er så effektiv</h1>
			<div class="meta">22.02.2023</div>
		</div>

		<div class="markdown">
			<p>Tekst: Jarle Fagerheim (2023)<br>
Melodi: Martin Luther (<em>Vår Gud, han er så fast en borg</em>)</p>
<hr>
<p>Vår handel er så effektiv<br>
når vi rett hjem bestiller,<br>
helt uten mas og kjas og kiv,<br>
mat, klær og sovepiller.<br>
De blir levert med bil<br>
av bud med stramme smil,<br>
som jobber lange skift<br>
og ber om underskrift,<br>
så ut til neste triller.</p>
<p>Men hva skjer med et samfunn når<br>
butikkene må stenge,<br>
der jernvaren som solgte bor<br>
har vært konkursbo lenge?<br>
Når Britt som solgte sko<br>
må gå på NAV og sno<br>
seg gjennom rare kurs<br>
for å få sin remburs –<br>
av almisser avhenge.</p>
<p>Gjør slikt oss noe rikere?<br>
Forsåvidt, målt i penger;<br>
og hvem vil være svikere<br>
mot veksten som vi trenger?<br>
Så enklest er det nok<br>
å dra i samlet flokk<br>
fra Ebay til Komplett<br>
– gigantene på nett –<br>
som heller aldri stenger.</p>
<p>Hver vanske og hvert vondt problem<br>
som vi kan definere<br>
skal løses med et nytt system:<br>
Å digitalisere!<br>
Så mennesker blir svinn,<br>
og møter kinn mot kinn<br>
blir som en sjelden skatt,
et gode vi har latt<br>
mobilen erodere.</p>
<p>At samfunnet er effektivt,<br>
det kan man knapt betvile.<br>
Men det er også intensivt,<br>
og hamrer inn en kile<br>
i landets fundament<br>
som burde være kjent:<br>
At alle hender trengs,<br>
så hver kan gå til sengs<br>
og stolt av arbeid hvile.</p>
<p>Og hva skjer når selv kjærlighet<br>
blir solgt i nettbutikken?<br>
Der før var følt begjærlighet,<br>
nå sveipes sløvt på trikken.<br>
Når mennesker blir ting,<br>
og telefonens pling<br>
blir som crack-kokain<br>
(for tenk om hun blir min?),<br>
da ryker folkeskikken.</p>
<p>Vår handel er så effektiv<br>
når vi rett hjem bestiller,<br>
helt uten mas og kjas og kiv,<br>
mat, klær og sovepiller.<br>
Men tro om det vi bør<br>
– om noen av oss tør –<br>
er snu på hælen rundt,<br>
og spørre: er det <em>sunt</em><br>
at budbilhæren triller?</p>
<p><em>Fyrst gjeve ut av <a href="https://sivilisasjonen.no/kultur/dikt/60244/dagens-dikt-var-handel-er-sa-effektiv/">Sivilisasjonen</a>.</em></p>

		</div>

		<div class="post-tags">
			
				
			
		</div>
		</div>
	<div class="footer wrapper">
  <nav class="nav">
    <div>
       © Jarle Fagerheim | 
      <a href="https://github.com/vividvilla/ezhil">Thema basert på Ezhil</a> | 
      <a href="https://gohugo.io">Bygd med Hugo</a>
    </div>
  </nav>
</div>

  
</body>
</html>
